# Progetto 14.9

Il sito UC Irvine Machine Learning Repository contiene numerosi dataset che permettono di eseguire interessanti ricerche statistiche. Uno di questi dataset è Haberman’s Survival. Il file haberman.data contiene i dati di sopravvivenza per pazienti affetti da tumore al seno nel formato CSV (Comma-Separated Value). Il primo campo è l’età del paziente all’epoca dell’intervento chirurgico, il secondo campo è l’anno dell’intervento, il terzo campo è il numero di noduli ascellari positivi che sono stati rilevati, e il quarto campo è lo stato di sopravvivenza. Questo stato vale 1 se il paziente è sopravvissuto 5 o più anni, vale 2 se il paziente è deceduto entro i 5 anni.

Si scriva un programma che legga il file CSV e calcoli il numero medio di noduli ascellari positivi per i pazienti che sono vissuti 5 o più anni dopo l’intervento chirurgico, e il numero medio di noduli ascellari positivi per i pazienti che sono deceduti entro il quinto anno. Una differenza significativa tra i due valori medi suggerisce se il numero di noduli ascellari positivi può essere utilizzato o meno per predire il tempo di sopravvivenza dei pazienti. Il programma dovrà ignorare l’età e il numero di anni per ciascun record.